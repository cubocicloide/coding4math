# Introduzione

<div style="text-align: justify;"> 
La presente documentazione è una guida introduttiva al linguaggio di programmazione Python. I codici relativi a tale guida sono reperibili all'interno del repository <a href="https://github.com/cubocicloide/coding4math">coding4math</a>.
</div>

------
## Python

<div style="text-align: justify;"> 
Python è un linguaggio di programmazione dinamico orientato agli oggetti utilizzabile per molti tipi di sviluppo software. Offre un forte supporto all'integrazione con altri linguaggi e programmi, è fornito di una estesa libreria standard e può essere imparato in pochi giorni. Non di meno, consente di implementare algoritmi scientifici per la risoluzione di svariati problemi pratici, quali ad esempio:
</div>

* Rilevazione di guasti all'interno di una rete.
* Controllo di traiettorie.
* Riconoscimento facciale.
* Classificazione di utenti.

<div style="text-align: justify;">
Viste le notevoli premesse, vale la pena di iniziare a scandagliare Python, ed è proprio questo il fine di questo corso: fornire le basi che consentano, in seguito, di sviluppare capacità professionali nell'uso di questo eccellente linguaggio di programmazione.
</div>

------
## Oracoli

<div style="text-align: justify;">
Prima di andare avanti, una doverosa premessa: il mondo informatico è una giungla in continuo e rapido mutamento, la qual cosa rende pressoché impossibile la conoscenza di tutti i suoi meandri. Occorrono quindi degli oracoli che possano dare risposta ai nostri dilemmi, il primo dei quali è: chi sono questi oracoli? Ebbene, ne esistono di diversi, tuttavia i principali risultano essere:
<ul>
    <li><a href="https://www.google.com/">Google</a>: è il più celebre tra i motori di ricerca in Internet, al quale è possibile richiedere le più disparate informazioni che si possano immaginare.</li>
    <li><a href="https://stackexchange.com/">Stackexchange</a>: è una piattaforma informatica cui è possibile iscriversi per fare domande e rispondere a quesiti riguardanti diverse discipline, tra le quali: Matematica, Fisica e Chimica.</li>
    <li><a href="https://stackoverflow.com/">Stackoverflow</a>: facente parte del gruppo Stackexchange, è una piattaforma di domande e risposte inerenti al solo settore informatico.</li>
</ul>
Ebbene, tale premessa è d'obbligo in quanto molti di voi, nelle lezioni a seguire, potrebbero avere difficoltà nel completare alcuni passaggi o nel comprendere alcuni concetti; ciononostante, è bene sapere che i suddetti oracoli possono darvi una mano concreta nel risolvere i problemi che incontrerete lungo il tragitto. Il consiglio spassionato è quindi quello di consultarli ogni qualvolta vi troviate in una situazione di difficoltà. Ovviamente, tale consiglio si estende ad altri percorsi formativi che seguirete nelle vostre vite.<br><br>
PS: il modo migliore per consultare ciascuno degli oracoli sopra elencati, è quello di fare uso della lingua inglese; ciò richiede più impegno, ma il risultato finale sarà quasi certamente migliore.
</div>


<link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">

<script src="https://code.jquery.com/jquery-3.2.1.slim.min.js" integrity="sha384-KJ3o2DKtIkvYIK3UENzmM7KCkRr/rE9/Qpg6aAZGJwFDMVNA/GpGFF93hXpG5KkN" crossorigin="anonymous"></script>
<script src="https://cdnjs.cloudflare.com/ajax/libs/popper.js/1.12.9/umd/popper.min.js" integrity="sha384-ApNbgh9B+Y1QKtv3Rn7W3mgPxhU9K/ScQsAP7hUibX39j7fakFPskvXusvfa0b4Q" crossorigin="anonymous"></script>
<script src="https://maxcdn.bootstrapcdn.com/bootstrap/4.0.0/js/bootstrap.min.js" integrity="sha384-JZR6Spejh4U02d8jOt6vLEHfe/JQGiRRSQQxSfFWpi1MquVdAyjUar5+76PVCmYl" crossorigin="anonymous"></script>


